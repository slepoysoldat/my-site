<!DOCTYPE html>
<html lang="ua">
<head>
    <meta charset="UTF-8">
    <link rel="stylesheet" href="style.css">
    <link href="https://fonts.googleapis.com/css?family=Roboto+Condensed&display=swap" rel="stylesheet">
    <link href="https://fonts.googleapis.com/css?family=Cormorant+Garamond&display=swap" rel="stylesheet">
    <link rel="icon" href="/css/img/formatindentmore.png">
    <title>Євстахій Загачевський</title>
</head>
<body>
   <header>
      
       <h>Євстахій Загачевський</h>  <nav><h2 class="bio"> <a href="#bio">Біографія</a> </h2> <h2 class="art"><a href="#art"> Творчість </a></h2> <h2 class="foto"> Фото </h2></nav>
    </header>
    <main>
    <img src="css/img/unnamed.jpg"  class="portrait" alt="portrait">
        <h3 class="biografy" id="bio">Біографія</h3>
        <h3>Молодість</h3>
        <p><strong>Загачевський Євстахій(Євген) Ілліч</strong> (*28 квітня 1919, Львів – †17 вересня 1998, Рочестер) — український письменник, мемуарист, маляр.Народився 28 квітня 1919 р. у Львові в родині вояка австро-угорської армії, підстаршини (чотового) Української Галицької Армії Іллі Загачевського та Євфрозинії. Мав старшого брата, який загинув за большевицької окупації, і брата близнюка Володимира. Навчався у 7-класній школі ім. Бориса Грінченка, 2 роки провчився у польській технічній школі при Снопківській вулиці у Львові. Через матеріальну скруту, зумовлену передчасною смертю батька (1925) у польській в'язниці, змушений був заробляти, працював у крамницях. Займався боротьбою в польському спортивному товаристві "Світязь". 1938 р. ув'язнений у тюрмі "Бригідки" за поширення антипольських листівок.</p>

        <h3>Друга світова війна</h3>
        <p>Після початку Другої світової війни перебрався на територію, окуповану німцями, а 1940 року виїхав на роботу до Німеччини. У 1941 р. почувши про створення Українського Легіону, зголосився добровольцем до війська, сподіваючись опинитись в українській армії. Однак німці вписали його до регулярної німецької частини і відправили на вишкіл в Ольденбург. Після того, як поширилась вістка про арешт членів Українського Державного Правління за проголошення Акту відновлення Української Держави 30 червня 1941 року, частина українських добровольців (серед них і Є.Загачевський) збунтувалися. Це призвело до репресій з боку німців: українська група була ув'язнена в карному таборі в Дахау. На початку 1942 року Євстахій Загачевський звільнився з ув'язнення з умовою служби на фронті як «штрафник» у Першій мотопіхотній бригаді Військ СС. Після поранення переведений до дивізії «Мертва Голова». Брав участь у боях на східному фронті, зокрема в Білорусії та в Україні. Був тричі поранений. У 1944—1945 рр. — вояк 14-тої гренадерської дивізії СС «Галичина». До дивізії був переведений за власним бажанням, де після відповідного вишколу отримав підстаршинський ступінь старшого десятника. З дивізією пройшов через Словаччину і Словенію до Австрії.</p>
        <h3>Повоєнні роки</h3>
<p>По закінченні війни відбув три роки англійського полону. Перебував у таборі в Ріміні (Італія). Брав участь у табірних змаганнях з боксу і шахів, співпрацював з літературно-мистецьким клюбом. У 1949 р. був звільнений. Після звільнення в Англії одружився з Марією Коломиєць. Їхній син Ігор став полковником армії США. У 1950 р. прибув до США (м.Рочестер), працював в українських аматорських театрах, готував декорації. У Рочестері організував історико-мистецький архів. Також працював як графік , зокрема оформляв видання Братства колишніх вояків 1-ї дивізії УНА, власні твори, створив серію шаржів на дивізійну тематику. Помер 17 вересня 1998 р. у Рочестері.[1]</p>
        
        <p>Видавництво «Мандрівець» порадувало читачів черговою гарячою книжковою новинкою – виданням спогадів українського вояка дивізії «Галичина» Євстахія Загачевського «Спогади фронтовика» (Тернопіль: «Мандрівець», 2019 – 256 с.).</p>

        <p>Для української мілітарної історії постать Євстахія Загачевського не те що непересічна – вона взагалі нетипова! Бо свій основний бойовий шлях Загачевський пройшов у лавах елітних німецьких підрозділів військ СС. В 1941-1942 роках він служив у складі 1-ї піхотної бригади СС на Ленінградському фронті, а в 1943-1944 роках – в ударній 3-й танковій дивізії СС «Тотенкопф», на найгарячіших ділянках Східного фронту. Він брав участь в боях за Харків в лютому-березні 1943 року, в запеклих бойових діях, які характеризували шлях відступу дивізії в другій половині 1943 – початку 1944 років. Характерно, що Загачевський був не єдиним українцем у лавах цих підрозділів (в своїх спогадах він згадує декілька прізвищ), утім він єдиний з них, який залишив змістовні спогади про свою службу. І це ще більше підкреслює вагомість цієї книги, бо дозволяє побачити ті аспекти української національно-визвольної боротьби, що наразі часто неусвідомлені сучасним широким українським загалом.</p>

        <p>В 1944 році Загачевський, за власним бажанням, був переведений до дивізії військ СС «Галичина». Звісно, фронтовик, з чотирирічним бойовим досвідом, там прийшовся в нагоді. Для Загачевського це було принциповим питанням, служити саме в українській дивізії, в якій він, як і тисячі інших дивізійників, бачив зародок майбутньої української професійної армії. Загачевський і до німецьких збройних сил зголошувався в 1940 році лише тому, що сподівався, що німці будуть формувати українську армію. Тоді не склалося, а в результаті він опинився в есесівському мундирі на північній ділянці Східного фронту.</p>
        
        <p>Варто зазначити, що в Україні Загачевського традиційно сприймають як «штрафника», тобто вояка, що потрапив на фронт в якості покарання. Проте, це в принципі неможливо, оскільки в німецькій армії взагалі, і у військах СС зокрема, подібної системи покарань не існувало. Звісно, в їх складі були карні підрозділи, утім їх функція, особливо в 1941 році, відрізнялася від сумновідомих радянських штрафних рот. До того ж, на фронті Загачевський опинився у складі регулярного підрозділу військ СС, а не штрафного.</p>

        <p>Взагалі, історія його потрапляння на фронт доволі цікава, і певною мірою пояснює виникнення «штрафного міфу». В своїй «Автобіографії» Загачевський згадує, як після звістки про арешти оунівців влітку 1941 року, низка українських добровольців дезертирувала з вишкільного табору. Ті хто залишилися, були інтерновані, і пройшли ретельну співбесіду з німецькими офіцерами. Після всіх їх відправили на продовження вишколу в Дахау, де дислокувався один з учбових підрозділів військ СС (а не карний підрозділ, як міг тоді подумати Загачевський, судячи з назви місцевості, де також знаходився сумновідомий концтабір). А після завершення вишколу, Загачевський опинився на фронті.</p>

        <p>Після війни Загачевський сам себе називав «сірим колаборантом», за кольором мундиру кольору фельдграу, який носили у військах СС. Утім сам він завжди підкреслював, що «моїм гарячим бажанням було стати воїном за нашу державу. Тим самим бажанням горіли ми, всі ті, що в різних фазах цієї 2-ої світової війни серед різних обставин схватили в руки зброю – хоч і дану часто нашим ворогом». Важко не погодитись з цим твердженням.</p>

        <p>Зауважу, що крім своєї змістовності, ця книга також характеризується гарним літературним стилем і читається на єдиному диханні, як захопливі військові пригоди. Проте, не варто забувати, що це не розважальна повість, а історія реального людського життя одного з десятків тисяч борців за Україну і її державність в роки Другої світової війни. Цікаво, що передмову до цієї книги написав дивізійник і відомий діаспорянин Богдан Маців.</p>

        <p>Особисто я однозначно раджу цю книгу усім, хто цікавиться як загальною історією Другої світової війни, так і її українським виміром.</p>

        <div>
            <h3 id="art">Творчість</h3>
            Автор повісті «Львівська братія» (1961), книг «Спогади фронтовика» (1952), «Белярія-Ріміні-Англія» (1968), «Її регіт не лякав» (1975). Окремі видання:
            <ul>
                <li>Загачевський Є. Спогади фронтовика: одісея сірого “коляборанта” — Мюнхен, 1952. — 239 с.
                <li>Загачевський Є. Львівська братія. Повість пережитого. — Торонто: Видання братства кол. вояків 1-ї Української дивізії УНА, 1962. — 200 с.
                <li>Загачевський Є. Спогади фронтовика: одисея сірого "коляборанта" - Тернопіль, Видавництво "Мандрівець", 2019. - 256 с.
                <li>Загачевський Є. Закохані в життя, одружені на смерті. — Київ, Видавництво «Пропала грамота» 2019. — 464 с.
            </ul>
        </div>
    </main>
    <footer>
            Contacts: snopydog35@gmail.com
        <a href="https://www.instagram.com/slepoy.soldat/" target="_blank"><img src="css/img/icons8-instagram-48.png" width="30" height="30" class="inst" target="_blank"></a>
    </footer>
</body>
</html>